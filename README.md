# robotics
Αποθετήριο του 2ου Δ.Σ. Βουτών για στην συμμετοχή στον Διαγωνισμό Ρομποτικής Ανοιχτών Τεχνολογιών

Ονομασία Έργου: Καντίνα μικρών ζώων

Στόχος: Η δημιουργία μίας καντίνας που θα παρέχει φαγητό και νερό σε αδέσποτα ζώα 

Σύντομη Περιγραφή: Η πρόταση μας για το συγκεκριμένο έργο ξεκίνησε από την αγάπη μας για τα ζώα.  Θέλοντας να μη μείνει κανένα ζώο χωρίς φαγητό ή νερό σκεφτήκαμε να δημιουργήσουμε μία καντίνα η οποία θα παρέχει αυτόματα φαγητό και νερό στα αδέσποτα, ελέγχοντας πότε αδειάζει το κάθε δοχείο  έτσι ώστε να το ξαναγεμίζει.  Επίσης, θα καταγράφει τον αριθμό των επισκέψεων των ζώων στην καντίνα ανά ημέρα έτσι ώστε να παρέχει μία ένδειξη των αναγκών και των αδέσποτων της περιοχής.

Περιγραφή Λειτουργίας:  

Παροχή τροφής: Για την παροχή τροφής θα χρησιμοποιηθούν ένα δοχείο-αποθήκη φαγητού, ένα μικρό δοχείο στο οποίο θα παρέχεται η τροφή, καθώς και ένας σωλήνας τροφοδοσίας, το στόμιο του οποίου θα μπορεί να ανοιγοκλείνει.  Χρησιμοποιώντας έναν αισθητήρα υπερήχων θα ελέγχεται η περίπτωση που το δοχείο φαγητού αδειάσει.  Στην περίπτωση αυτή θα ενεργοποιείται ένας μηχανισμός ξαναγεμίσματος από το μεγαλύτερο δοχείο χρησιμοποιώντας ένα servo motor που θα ανοιγοκλείνει το στόμιο του σωλήνα που συνδέει τα δύο δοχεία.

Παροχή νερού: Για την παροχή νερού θα χρησιμοποιηθούν ένα δοχείο-αποθήκη νερού, ένα μικρό δοχείο στο οποίο θα παρέχεται το νερό, καθώς και μία αντλία νερού.  Χρησιμοποιώντας έναν αισθητήρα υπερήχων θα ελέγχεται η περίπτωση που το δοχείο νερού αδειάσει.  Στην περίπτωση αυτή θα ενεργοποιείται ένας μηχανισμός ξαναγεμίσματος από το ντεπόζιτο χρησιμοποιώντας ένα servo motor που θα θέτει σε λειτουργία την αντλία νερού.

Καταγραφή επισκέψεων:
Για την καταγραφή των επισκέψεων ένας αισθητήρας υπερήχων θα καταγράφει κάθε φορά την περίπτωση που κάποιο μικρό ζώο μπει στην καμπίνα οπότε θα γίνεται καθημερινά μία καταγραφή των αναγκών.

Τα εξαρτήματα της καμπίνας θα γίνει προσπάθεια να κατασκευαστούν με απλά υλικά και με χρήση 3d σχεδίασης και εκτύπωσης.


Υλικά:  Arduino Uno (1),
        Αισθητήρας απόστασης (3),
        Servo Motors (2),
        Breadboard (1),
        Jumper wires
      
        
Λογισμικά: Snap4Arduino, Tinkercad
        
